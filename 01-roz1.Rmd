# Wprowadzenie {#wprowadzenie}

<!-- 1.Co to jest pokrycie terenu? -->
Pokrycie terenu stanowi wszelkie obiekty znajdujące się na powierzchni Ziemi związane zarówno ze skutkami sił przyrody, jak i działalności człowieka. Wśród tych obiektów znajduje się rzeźba terenu, zjawiska hydrograficzne, kompleksy roślinne oraz wszelkie formy antropogeniczne (Olędzki, 1987).
Pokrycie terenu dla dużych obszarów zazwyczaj opisywane jest za pomocą danych o pokryciu terenu.

<!-- 2.Co to monitorowanie tego pokrycia i po co? -->
Monitorowanie pokrycia terenu stanowią wszelkie procesy, których celem jest gromadzenie informacji o stanie środowiska geograficznego..
Informacje pozyskane w wyniku tych procesów, pomagają określić zmiany zachodzące w otaczającym nas świecie.
Zmiany pokrycia terenu są zazwyczaj powolnym procesem, jednakże mają bezpośredni wpływ na zmiany klimatu i warunki środowiskowe.
Zmiany te są także ściśle powiązane z działalnością człowieka.
Znaczna część zmian pokrycia terenu będących skutkiem antropopresji ma charakter negatywny i jest związana z rozwojem środowisk antropogenicznych.
Zmiany te prowadzą do stopniowej utraty bioróżnorodności ekosystemów.
Działalność człowieka może mieć także pozytywny wpływ na stan środowiska naturalnego, np. zakładanie obszarowych form ochrony przyrody.
Dlatego też monitorowanie zmian pokrycia terenu, a także ocena dynamiki tych zmian ma pierwszorzędne znaczenie dla skutecznego planowania i zarządzania zasobami.

Jednym z programów, których celem jest monitorowanie pokrycia terenu, jest program CORINE przyjęty w 1985 roku przez Komisję Europejską.
Program ten oparty jest o analizy licznych obrazów satelitarnych, które następnie są interpretowane do uproszczonej postaci danych podzielonych na ustalone kategorie pokrycia terenu.
Do wyników programu CORINE należą między innymi zbiory danych o pokryciu terenu CORINE Land Cover (CLC), obejmujące obszar większości państw europejskich.
Dane te są szczególnie popularne w celach analiz zmian pokrycia terenu [@Mierzwiak_Całka_2019] **dodać jeszcze kilka przykładów**.

<!-- Metody analiz pokrycia terenu -->
Zmiany pokrycia terenu można analizować wykorzystując różne metody.
Najbardziej podstawowym sposobem, jest prosta analiza zmian ilościowych pokrycia terenu na analizowanym obszarze.
Inny sposób, oparty o metody wywodzące się z dziedziny ekologii krajobrazów, polega na podzieleniu obszaru badań na mniejsze jednostki przestrzenne, a następnie wykonanie różnorodnych analiz wewnątrz tych jednostek.
Zależnie od pożądanego efektu, wykorzystane jednostki mogą być zarówno regularnymi kwadratami, jak i np. jednostkami podziału administracyjnego.

<!-- Coś o sygnaturach przestrzennych -->
Jednym z rodzajów wspomnianych powyżej analiz są analizy oparte o sygnatury przestrzenne.
Sygnatury przestrzenne stanowią statystyczny opis pewnych struktur przestrzennych występujących wewnątrz rastra **co powinienem tu zacytować?**.
Takie podejście do analizy przestrzennej umożliwia między innymi ocenę zmian przestrzennej kompozycji i konfiguracji analizowanych jednostek przestrzennych.

<!-- 5.Cel -->
Głównym celem tej pracy jest analiza ogólnego charakteru oraz przestrzennego rozmieszczenia głównych zmian pokrycia terenu na obszarze Polski w latach 1990-2018.
Poza ogólnymi zmianami ilościowymi, obliczonymi dla całego analizowanego obszaru, w pracy uwzględniono także analizy struktur przestrzennych w oparciu o obliczenia sygnatur przestrzennych dla mniejszych obszarów wydzielonych z obszaru badań.
Dodatkowym celem było znalezienie i graficzna reprezentacja najbardziej zmienionych obszarów w przeciągu ostatnich 18 lat dynamicznego rozwoju.
